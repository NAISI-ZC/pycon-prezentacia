# Full Stack Web Development In Pyhton

Speaker:            Miroslav Beka  
Dĺžka prezentácie:  30 min  
Jazyk:              Slovenský


## Cieľová skupina

Python web developeri, ktorí nie su úplni začiatočníci. Predpokladá sa, že
vedia spraviť web aplikáciu, ale potrebovali by viacej informácií o dobrých
praktikách (best practices) a postupoch. Účelom je ukázať poslucháčom, že Python
sa dá použiť na vývoj serióznych "enterprise" alebo produktových aplikácií.


## Abstrakt

Veľké organizácie tradične používali jazyky ako C++, .NET a Java na vývoj
enterprise aplikácií. "Skriptovacie" jazyky ako napríklad Python sa považovali
za riskantné na nasadenie do produkcie. Neboli dostatočne robustné a nástroje
okolo nich (toolsety, frameworky) poriadne ešte ani neexistovali.

Dobsa sa však zmenila a z Pythonu sa stal jazyk, obklopený obrovskou open source
komunitov, ktorá sa stará o udržiavanie tohto ekosystému. Čoraz častejšie vidíme
dynamické jazyky použité pre vývoj web aplikácií.

Čo sa ale skrýva za pojmom enterprise alebo produčná web aplikácia? Tieto
aplikácie by mali spĺňať niekoľko vlastností. Škálovateľnosť, zero down time
deployments, krátke release cykly a mnoho ďalších vlastností. Toto všetko robí
z našich "web hračiek" seriózne aplikácie schopné dynamicky reagovať na potreby
trhu.


## Časová os

 * Intro (5 min)
   * úvod
   * anti-patterns
   * riešenia
 * Hlavný blok (15 min)
   * vývojové prostredie
     * nástroje & praktiky
   * produkčné prostredie
     * odlišnosti od vývojového prostredia
     * ako dostať našu appku na produkčný server
   * continuous integration (CI)
     * vytváranie balíčkov
     * spúšťanie testov
   * continuous deployment (CD)
     * rozdiely medzi CI a CD
   * configuration management
 * Demo (5 min)
   * video ukážka s komentárom
 * Otázky (5 min)


## Pridaná hodnota pre divákov

Po tejto prezentácií by sa mal poslucháč vedieť zorientovať v problematike
vývoja web aplikácií, ktoré už niesu len hračkou. Budú mať prehľad v nástrojoch
na vývoj, CI, manažment konfigurácie serverov a pod. Z priložených zdrojov z
prezentácie si budú vedieť nájsť implementačné detaily a tak sa posunúť hlbšie
do problematiky.


## Niečo o mne

Vyštudoval som aplikovanú informatiku na FMFI UK. Pri písaní svojej diplomovej
práce som používal Python a bolo to moje prvé stretnutie s vývojom väčšej
aplikácie. Po škole som pracoval ako web developer na startupe v Holandsku,
kde som nazbieral množstvo skúseností v Rubyon Rails a Javascripte. Po tejto
skúsenosti som nastúpil do ESETu ako test automation engineer, kde som sa
venoval automatizácií testovaniu pomocou robot frameworku, písaniu rôznych
knižníc do RF (v pythone) a vytváraním iných nástrojov. Po niekoľkých rokoch
som zmenil zamestnanie do firmy Kistler, kde momentálne pracujem na podobných
automatizačných veciach.

Python je môj hlavný programovací jazyk a stále sa v ňom snažím zdokonalovať.

