# Custom Libraries for Robot Framework

Speaker:            Miroslav Beka
Dĺžka prezentácie:  30 min
Jazyk:              Slovenský


## Cieľová skupina

Táto prezentácia je zameraná na testerov, ktorý pracujú s testovacím nástrojom
[Robot Framework][robot_framework]. Presnejšie sa budeme venovať problematike
automatizovania testov. Prepokladom je, že poslucháči majú určité skúsenosti
s prácou v RF(Robot Framework-u), prípadne už vytvárali vlastné knižnice pre RF.
Benefit budú mať aj začiatočníci, ktorý ešte neprogramovali knižnice pre RF a
teda získajú určitý prehľad o možnostiach.


## Abstrakt

V priebehu posledných rokov sa stále častejšie kľadie dôraz na automatizované
testovanie. Testeri používajú viacero automatizačných frameworkov a
klasické testovanie sa mení viacej na skriptovanie až programovanie.

Python je jazyk, ktorý je vhodný aj na takúto úlohu. Jeden z najpopulárnejších
automatizačných frameworkov na testovanie je Robot Framework, ktorý je
naprogramovaný v Pythone a jeho tvorca, [Pekka Klärck][pekka_homepage]
pochádza z radov testerov

Ako si teda vieme pomôcť pri automatizovaní pomocou Pythonu a RF? Robot
Framework je generický nástoj, ktorý nie vždy pokrýva naše potreby. Jedným zo
spôsobov je programovanie vlastných knižníc pre RF, s ktorými si vieme uľahčiť
prácu s komplexným systémom. Presne o tomto bude nasledujúca prezentácia.



## Časová os

 * Intro (5 min)
   * čo je robot framework
   * použitie
 * Hlavný blok (15 min)
   * typy knižníc pre RF
   * lokálne knižnice
   * remote knižnice
   * stateless / statefull knižnice
   * knižnica ako štandardný python balíček
 * Demo (5 min)
   * real time ukážka použitia remote knižnice
 * Otázky (5 min)


## Pridaná hodnota pre divákov

Prezentácia má zaujať hlavne testerov (ale aj developerov samozrejme) a ukázať
možnosti pri automatizácií. Pre pokročilejších je to možnosť ako si rozšíriť
obzor pri písaní vlastných knižníc a ako riešiť určité problémy.  Taktiež to
môže pomôcť ľuďom, ktorým sa zdá programovanie vlastnej knižnice ako náročný
projekt. 


## Niečo o mne

Vyštudoval som aplikovanú informatiku na FMFI UK odbor umelej inteligencie.
Tam nastalo prvé stretnutie s Python-om pri písaní diplomovky. Odvtedy je Python
môj primárny jazyk. Programujem v ňom všetko.

Po viacerých pracovných skúsenostiach ako backend developer som sa dal na dráhu
automatizovaného testovania. Hlavne preto, lebo ponúkala veľa výziev a zároveň
som mohol uplatniť svoje programovacie skúsenosti.

Posledné 4 roky som pracoval ako Test Automation Engineer a za tento čas som
nazbieral mnoho skúsenosti z oblasti automatizovania, programovania v Pythone
ale aj z oblasti DevOps.



[robot_framework]: http://robotframework.org/
[pekka_homepage]: http://eliga.fi/
